
Zad.1 Wyspa

Jako wynik realizacji zadania 1 należy zwrócić archiwum zawierające kompletny projekt
Unity 3D
Maksymalny dopuszczalny rozmiar pliku po kompresji 50 MB

Korzystając z Unity 3D przygotuj scenę, której głównym elementem będzie model terenu
przedstawiający twoją autorską wizję wyspy skarbów.

Po wymodelowaniu wyspy w wybranym miejscu umieść prefabrykat postaci gracza w
pierwszej osobie.

W dołączonym do projektu pliku w formacie .pdf umieść listę użytych w trakcie realizacji
pakietów pobranych np. z Unity asset store.

Zapamiętaj przygotowaną scenę jako scena1Wyspa.

Zad.2 FPS 

Jako wynik realizacji zadania 2 należy zwrócić archiwum zawierające kompletny projekt
Unity 3D
Maksymalny dopuszczalny rozmiar pliku po kompresji 50 MB

Korzystając z Unity 3D przygotuj scenę, której głównym elementem będzie fragment gry typu
first-person shooter – FPS

W zaimplementowanym fragmencie gry przygotuj:
• Fragment korytarza (zobacz rysunek 3).
• Postać gracza w pierwszej osobie.
• Minimum 2 maksimum 4 ruchome przeszkody (użyj tylko podstawowych modeli 3d:
kula, sześcian, walec). W trakcie rozgrywki gracz powinien unikać kontaktu z
przeszkodami.
• Minimum 3 maksimum 5 monet do zebrania (jako monety użyl modelu kuli). W
trakcie rozgrywki gracz powinien zbierać monety.
• Minimum 2 maksimum 4 obiekty przeciwników (użyj model kapsuły). Przeciwnicy są
nieruchomi. W trakcie rozgrywki gracz powinien zlikwidować przeciwników.
• Punkt startowy. W tym punkcie umieszczona jest postać gracza na starcie gry oraz po
kolizji z przeszkodą lub przeciwnikiem. Po kolizji z przeszkodą lub przeciwnikiem gra
przywracana jest do stanu początkowego.
• Punkt końcowy. Jeżeli gracz dotrze do punktu końcowego oraz zdobędzie minimum
dwie monety oraz zlikwiduje minimum dwóch przeciwników ze sceny usuwany jest
obiekt gracza (gra się kończy).
• Skrypty.

Zad.3 Menu i Wyświetlacz HUD

Jako wynik realizacji zadania 3 należy dostarczyć skompilowaną wersję projektu (gry) dla
systemu Windows 10/11 (bez plików źródłowych).

Przygotuj menu główne gry oraz wyświetlacz typu HUD zawierający informacje o stanie gry.
Menu główne powinno zawierać opcje:
1. Start
a. Nowa gra – opcja uruchamia nową scenę, która powinna zostać wykorzystana do
prezentacji przygotowanego wyświetlacza typu HUD
b. Wznowienie gry – opcja nie jest obsługiwana
2. Ustawienia dźwięku
a. Muzyka (z opcją włączona, wyłączona) – zapamiętanie ustawień użytkownika
b. Efekty dźwiękowe (z opcją włączone, wyłączone) – zapamiętanie ustawień
użytkownika
c. Głośność (suwak z poziomem głośności) – zapamiętanie ustawień użytkownika
3. Ustawienia ekranu
a. Rozdzielczość (opcje do wyboru) – zapamiętanie ustawień użytkownika
b. Pełny ekran (z opcją włączony, wyłączony) – zapamiętanie ustawień użytkownika
4. Instrukcja – opcja powoduje wyświetlenie krótkiego instruktażu dotyczącego włączenia
i wyłączenia wyświetlacza typu HUD oraz wyświetlenia menu głównego w scenie
uruchamianej po wyborze opcji Nowa gra. Dodatkowo powinna zawierać informację
o gatunku gry dla którego zaprojektujesz wyświetlacz typu HUD
5. Koniec gry
a. Zapisanie stanu gry – opcja kończy grę na razie bez zapamiętywania stanu gry
b. Bez zapisania stanu gry - opcja kończy grę

Wyświetlacz typu HUD
Zaproponuj wygląd wyświetlacza HUD dla wybranego przez siebie gatunku gry.
Zaimplementuj obsługę wybranych czynności realizowanych przez gracza (np. wybór broni).
W grze powinna istnieć możliwość włączenia i wyłączenia wyświetlacza HUD oraz menu głównego.

Zad.4 Winda

Jako wynik realizacji zadania 4 należy zwrócić archiwum zawierające kompletny projekt
Unity 3D
Maksymalny dopuszczalny rozmiar pliku po kompresji 50 MB

Nazwa pliku – NazwiskoImieZadanie5.zip (np. FilipczykGrzegorzZadanie5.zip)

Przygotuj scenę, na której głównym elementem będzie winda przemieszczająca się pomiędzy
trzema poziomami oznaczonymi jako:
• Poziom 0 – dominujący kolor niebieski,
• Poziom 1 – dominujący kolor zielony,
• Poziom 2 – dominujący kolor czerwony.
Gracz (postać gracza w pierwszej osobie) rozpoczyna grę na poziomie 1 i na tym poziomie oczekuje
na gracza winda.
Winda z postacią gracza porusza się zawsze tylko o jeden poziom:
• z poziomu 0 na poziom 1
• z poziomu 1 losowo na poziom 0 lub poziom 2
• z poziomu 2 na poziom 1
Winda rozpoczyna ruch, gdy spełnione są dwa warunki:
• Postać gracza znajduje się w windzie.
• Postać gracza użyje przycisku uruchamiającego windę, który powinien być zlokalizowany na
jednej ze ścian windy (przycisk obsługiwany z wykorzystaniem rzucania promienia).
Po wejściu do windy wyświetl graczowi instrukcję obsługi windy. Wyjaśnij co należy zrobić by
prawidłowo obsłużyć rzucenie promienia.

Sceną zapamiętaj jako WindaScena.

Zad.5 Agenci

Jako wynik realizacji zadania 5 należy zwrócić archiwum zawierające kompletny projekt
Unity 3D

Przygotuj skrypty oraz inne elementy gry pozwalające na:
1. Pojawienie się w świecie gry autonomicznych agentów – postaci NPC (wykorzystaj
prefabrykat PrzeciwnikAgent).
2. Nowe obiekty agentów powinny pojawiać się w miejscu oznaczonym w świecie gry jako
StartAgent.
3. Pojawieniu się nowego agenta powinien towarzyszyć efekt dźwiękowy.
4. Maksymalna liczba agentów obecnych w grze to 10.
5. Agenci powinni pojawiać się w świecie gry co około 10 sekund.
6. Nowy agent po pojawieniu się w świecie gry powinien poruszać się do jednego z punktów
oznaczonych jako: Cel1, Cel2, Cel3, Cel4, Cel5. Wybór punktu docelowego dla agenta
powinien następować losowo.
7. Po dotarciu do punktu docelowego dla agenta powinien zostać wylosowany nowy punkt
docelowy (agent rozpoczyna patrolowanie przemieszczając się pomiędzy punktami
docelowymi).
8. Ostatecznie po planszy powinno poruszać się dziesięciu agentów losowo przemieszczających
się pomiędzy punktami oznaczonymi jako: Cel1, Cel2, Cel3, Cel4, Cel5
9. Dobierz ustawienia dla kamery tak by cały obszar gry był widoczny.
10. Zaimplementuj licznik agentów wyświetlający aktualną liczbę agentów obecnych na planszy.
11. Do sceny dodaj muzykę odtwarzaną w tle.
12. Przy implementacji skryptów zwróć uwagę na ich optymalizację.

Zad.6 Remake Gry Arkanoid

Jako wynik realizacji zadania 5 należy zwrócić:
• archiwum zawierające kompletny projekt Unity 3D
• skompilowaną wersję projektu (gry) dla systemu Windows 10.

Przygotuj swój autorski remake jednej z klasycznych gier komputerowych.
Remake gry komputerowej to gra tworzona od podstaw, której elementy w dużym stopniu
bazują na oryginalnej produkcji.

Dla gry zaprojektuj własne asety.
Przygotuj plansze startową i końcową.
Dla gry zaprojektuj i zaimplementuj odpowiedni interfejs.

Zad.7 Efekty Specjalne- Śnieg

Jako wynik realizacji zadania 7 należy zwrócić:
• archiwum zawierające kompletny projekt Unity 3D

Przygotuj przykładowy system cząstek. Następnie zaimplementuj scenę pozwalająca na
zademonstrowania przygotowanego systemu cząstek w działaniu.

Zad.8 Lewitujące Platformy

Jako wynik realizacji zadania 8 należy zwrócić:
• skompilowaną wersję projektu (gry) dla systemu Windows 10.

W pliku Zadanie8.zip znajduje się spakowany projekt dla silnika Unity. Po pobraniu i rozpakowaniu
projektu dokonaj w nim następujących modyfikacji:
• W miejscu oznaczonym jako „Punkt startowy” umieść postać gracza w pierwszej osobie.
• Korzystając z animacji i skryptów przygotuj obsługę lewitującej platformy.
• Korzystając z animacji i skryptów przygotuj obsługę windy.
• Korzystając z animacji i skryptów przygotuj obsługę zbierania monet.

Lewitująca Platforma – kursuje pomiędzy punktami nazwanymi „Start”, „Meta”.
Zaproponuj mechanizm przywoływania i uruchamiania animowanej platformy w punktach „Start”,
„Meta”.

Winda porusza się po elewacji budynku pozwalając na transport gracza na dach budynku.
Zaproponuj mechanizm pozwalający na uruchamianie animowanej windy kursującej w dwóch
kierunkach.

Zadbaj o prawidłową komunikację gry z graczem.

Gra kończy cię, gdy gracz zbierze dwie znajdujące się świecie gry monety.